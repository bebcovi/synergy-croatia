- @title = t(".page_title")

:markdown
  # Učenje u svrhu igranja, igranje u svrhu učenja

  Iskustveno učenje, treninzi na otvorenom i kazalište su metode rada koje imaju jednu zajedničku crtu: igru. Igra omogućava pristup stanju slobode, kreativnosti i istraživanja koje je povezano s prirodnim učenjem a kojega smo svi doživjeli u djetinjstvu. Igre uloga, strukturirani pokusi, simulacije i kazališni skečevi primjeri su igara s karakterom iskustvenog učenja. One stvaraju atmosferu zaigranosti koje zauzvrat pretvaraju učenje u dinamičan i lagodan proces čime se sudionike vraća u bezbrižno vrijeme igranja u djetinjstvu.

  Eksperimentalne aktivnosti mogu pretvoriti učenje u avanturu. Učenje na ovaj način postaje emocionalno, fizičko pa i kognitivno iskustvo. Pokret i osjećaji dodatno potiču proces učenja. Igra uključuje tijelo i duh te pobuđuje emocionalne reakcije tijekom aktivnosti. One su osmišljene kako bi do izražaja došle socijalne vještine i kako bi se razjasnili svi predstavljeni koncepti i teorije. Gotovo bilo koja tema može se razraditi kroz igre, pogotovo procesi koji uključuju razvoj vještina ili promjene u ponašanju: grupna dinamika, timski rad, komunikacija, vodstvo, rješavanje problema, coaching, suradnja, donošenje odluka.

  Iako se možda ova metoda rada čini vrlo zabavnom, ona je više od igre. Dopušta igraču korištenje slobode u svrhu eksperimentiranja s novim pristupima i ponašanjima, te u svrhu stjecanja vještina i znanja. Igračima je skrenuta pozornost na njihovo ponašanje, tako da su povratne informacije i promišljanje sastavni dio ovakvog načina rada. Igranje igara postaje ozbiljna igra kada se tako stječu vrijedni alati za učenje.

  Naša metoda rada temelji se na iskustvenom učenju. U skladu s takvim pristupom, pozivamo sudionike da izraze gdje se nalaze u određenom trenutku procesa učenja, što je to što žele naučiti i kako se dalje žele razviti. U takvom pristupu, pažnja se poklanja iskustvu pojedinca i njegovim potrebama i stupnjem učenja u tom trenutku. Program služi kao alat sudioniku a ne obrnuto. U području formalnog obrazovanja uobičajen pristup usvajanja znanja je „učenje iz lekcija“, koje učenik treba usvojiti onakvo kakvo jest. „Iskustveno učenje“ se razlikuje po tome što proces započinje od samoga učenika, njegovog ponašanja, reakcija i emocija. Ova metoda se često koristi radu s mladima te u neformalnom obrazovanju, a sve više i u formalnom obrazovanju te treninzima za velike kompanije.

  Na međunarodim treninzima vrlo nam je važno da glavni ciljevi treninga budu jasni sudionicima, kao i kratki pregled programa te ciljna skupina. Tako stvaramo igralište za sudionike i trenere gdje oni mogu učiti u svrhu igranja i igrati se u svrhu učenja.

  Unutar grupe, sudionik sudjeluje u treningu sam i za sebe kao pojedinac. Zadacima (koji se u kontekstu treninga nazivaju procesima) se pristupa zasebno, u parovima ili unutar grupe. Trener priprema temelje davanjem teorije. Neki procesi mogu sadržavati izlaganje, slušanje ili vizualiziranje određenih misli zatvorenih očiju. Zadaci se predstavljaju u kombinaciji s glazbom, plesom ili igrom. Mnogi procesi sadrže elemente iznenađenja, čiji sadržaj nije unaprijed poznat. Na taj način sudionik je jedini koji može odgovoriti sam sebi na pitanja, poglavito nakon što je uočio svoje reakcije. S ovakvim pristupom sudionici mogu utjecati na sadržaj programa dok on traje. Mi stvaramo igralište a sudionici stvaraju igru.
